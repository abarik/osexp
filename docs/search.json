[
  {
    "objectID": "index.html",
    "href": "index.html",
    "title": "OpenSesame a pszichológiai tesztek készítésében",
    "section": "",
    "text": "Előszó\nJelen jegyzet célja az OpenSesame program használatának bemutatása. A jegyzet a program alapvető funkciót részletezi, ezzel segíti a kezdő felhasználók első lépéseit a program használatában.\nJelen dokumentumban kedvezünk az Inquisit felhasználóknak, ugyanis szerepeltetünk olyan kapcsolódási pontokat, amelyek az Inquisit felhasználók számára nyújtanak segítséget az OpenSesame alkalmazás gyorsabb elsajátításában. Nem Inquisit felhasználók hagyják figyelmen kívül ezeket a részeket."
  },
  {
    "objectID": "01_bevezetes.html",
    "href": "01_bevezetes.html",
    "title": "1  Bevezetés",
    "section": "",
    "text": "Az OpenSesame pszichológiai, idegtudományi és közgazdasági kísérletek létrehozására használható alkalmazás. A program felhasználóbarát felülettel rendelkezik, böngészőben is lehetővé teszi a kísérletek futtatását, illetve támogatja a Python és JavaScript nyelveket. Különböző eszközökkel, például szemkövető műszerekkel is használható. Az OpenSesame ingyenes, valamint Windows, Mac OS és Linux rendszereken egyaránt használható.\nHivatalos honlap: https://osdoc.cogsci.nl/"
  },
  {
    "objectID": "02_telepites.html",
    "href": "02_telepites.html",
    "title": "2  Letöltés és telepítés",
    "section": "",
    "text": "A program a https://osdoc.cogsci.nl/4.0/download/ oldalról tölthető le. Az oldal tartalmazza az OpenSesame különböző operációs rendszerekre történő letöltésére és telepítésére vonatkozó információkat is. Emellett tippeket ad a rendszergazdáknak, és utasításokat tartalmaz a csomagok manuális frissítésére vonatkozóan. Az oldal hivatkozásokat tartalmaz különböző csomagokra, amelyek segítségével további funkciók telepíthetők.\nAlapesetben a telepítés nagyon egyszerű folyamat, néhány kattintásból áll."
  },
  {
    "objectID": "03_megismeres.html#hivatalos-források",
    "href": "03_megismeres.html#hivatalos-források",
    "title": "3  A megismerés forrásai",
    "section": "3.1 Hivatalos források",
    "text": "3.1 Hivatalos források\nAz OpenSesame oldalán számos tutoriált találunk, amelyek részletes útmutatót adnak a program megismeréséhez:\n\nBeginner tutorial: gaze cuing: https://osdoc.cogsci.nl/4.0/tutorials/beginner/\nIntermediate tutorial (Python) visual search: https://osdoc.cogsci.nl/4.0/tutorials/intermediate/\nIntermediate tutorial (JavaScript): visual search: https://osdoc.cogsci.nl/4.0/tutorials/intermediate-javascript/\nImplicit Association Task: https://osdoc.cogsci.nl/4.0/tutorials/iat/\nCats, dogs, and capybaras: https://osdoc.cogsci.nl/4.0/tutorials/capybara/\nVisual world: https://osdoc.cogsci.nl/4.0/tutorials/visual-world/\nWisconsin Card Sorting Test (JavaScript): https://osdoc.cogsci.nl/4.0/tutorials/wcst/\nWisconsin Card Sorting Test (Python): https://osdoc.cogsci.nl/4.0/tutorials/wcst-python/\n\nAz OpenSesame részletes felhasználói leírást is tartalmaz, amely a https://osdoc.cogsci.nl/ oldal Manual menüpontja alatt érhető el.\nAz OpenSesame megismerése történhet példákon keresztül is. A https://osdoc.cogsci.nl/4.0/manual/examples/ oldalon található példák segítségével a program működését részletesen is megismerhetjük. Letöltése nélkül az OpenSesame-ban közvetlenül is megnyitható néhány példa, ehhez a Tools /Example experiments menüpontot használjuk."
  },
  {
    "objectID": "03_megismeres.html#jelen-dokumentum",
    "href": "03_megismeres.html#jelen-dokumentum",
    "title": "3  A megismerés forrásai",
    "section": "3.2 Jelen dokumentum",
    "text": "3.2 Jelen dokumentum\nAz OpenSesame megismeréséhez jelen dokumentum is szeretne hozzájárulni, de a fent felsorolt weboldalak részletességét nem tudjuk felvállalni. A legfontosabb funkciók bemutatására törekszünk, és a fent felsorolt tutoriálok közül a Beginner tutorial: gaze cuing-ot fogjuk részletesen bemutatni."
  },
  {
    "objectID": "04_elso_lepesek.html#munka-az-opensesam-ben",
    "href": "04_elso_lepesek.html#munka-az-opensesam-ben",
    "title": "4  Első lépések",
    "section": "4.1 Munka az OpenSesam-ben",
    "text": "4.1 Munka az OpenSesam-ben\nA felület egyes elemeinek megismerése után, tekintsük át az OenSesame funkcióit. Nagyon leegyszerűsítve a teljes munkafolyamat az Opensesam-ban (és az Inquisitben is) a következő lépésekből áll:\n\nA kísérletet leíró állomány megnyitása vagy létrehozása\n\nOpenSesamban a kísérletet egy .osexp kiterjesztésű állományban tároljuk.\nInquisitben .iqx kiterjesztésű állományt használunk.\n\nA kísérletet leíró állomány szerkesztése\n\nOpenSesam-ban ez a szerkesztési folyamat a grafikus felületen történő egérkattintásokat, fogd és vidd műveleteket, illetve vezérlőelemek (például beviteli mezők, listadobozok) tartalmának meghatározását jelenti. A folyamat tehát rendkívül felhasználóbarát.\nInquisitben egy HTML-hez hasonló szkriptnyelven fogalmazzuk meg a kísérlet menetét és annak minden elemét. Az OpenSesam-hoz hasonló, grafikus szerkesztési lehetőséget az Inquisit nem tartalmaz.\n\nA kísérletet leíró állomány tesztelése\n\nAz OpenSesam és az Inquisit is biztosít lehetőséget a kísérlet gyors és részletes áttekintésére is. Meg tudunk győződni, arról hogy az elkészült kísérletünk hibamentes, és minden kívánt összetevőt tartalmaz. Ezzel alkalmassá válik arra, hogy éles környezetben, kísérleti személyek hívásával, a tényleges adatgyűjtő tevékenységet el tudjuk kezdeni.\n\nAdatgyűjtés az elkészült, kísérletet leíró állomány segítségével\n\nAz OpenSesam (és az Inquisit is) lehetőséget ad arra, hogy az elkészült állományt éles környezetben bevessük, azaz a kísérletben résztvevő személyek számra lefuttassuk a kísérletet: a résztvevők kitöltik (megadják a válaszokat) a kísérletben szereplő kérdésekre. A kísérlet futtatása magába foglalja a következő lépéseket:\n\nA kísérleti személy azonosítja magát a program számára. Ezt a lépést rendszerint a kísérlet vezetője végzi. Ez a lépés kulcsfontosságú, mert a választott azonosító a kísérleti személy válaszaival együtt kerül tárolásra.\nA kísérleti személy végrehajtja a kísérletet (vagyis különböző ingerekre különböző válaszokat ad).\nA kísérlet végén a kísérleti személy válaszai és a kísérlet elején választott azonosító tárolásra kerül. Az OpenSesame és az Inqusit is tagolt szöveges (CSV) állományban tárolja ezeket."
  },
  {
    "objectID": "04_elso_lepesek.html#példa-kísérletek-áttekintése",
    "href": "04_elso_lepesek.html#példa-kísérletek-áttekintése",
    "title": "4  Első lépések",
    "section": "4.2 Példa kísérletek áttekintése",
    "text": "4.2 Példa kísérletek áttekintése\nA tipikus munkafolyamat lépéséit az előző fejezetben részleteztük. Ebben a részben a gyakorlatban is bemutatjuk a munkafolyamat egyes lépéseit úgy, hogy segítségül hívunk mások által korábban készített kísérleteket. A teljes folyamatból kihagyjuk azt a lépést, amely kísérlet létrehozását részletezi, ezt a következő fejezetben mutatjuk be. Jelen fejezet célja, hogy\n\ntovább barátkozzunk az OpenSesame felhasználói felületével, és\nmegértsük a kísérlet fogalmát, valamint a munkafolyamat lépéseit.\n\n\n4.2.1 Példa kísérletek futtatása\nElső lépésként tekintsük Tools / Example experiments menüpontot, amely számos beépített elkészített OpenSesame kísérlet tartalmaz (4.11 ábra).\n\n\n\nÁbra 4.11: Beépített kísérletek elérése\n\n\nA menüpont kiválasztása után a Tab ablakban nyílik lehetőség a beépített kísérletek megnyitására ( 4.12 ábra).\n\n\n\nÁbra 4.12: Beépített kísérletek megnyitása\n\n\nVálasszuk ki az első, Attentional blink nevű kísérletet. Amennyiben dialógus doboz jelenne meg a meglévő kísérlet mentésével kapcsolatban, válasszuk a No opciót.\nAz Attentional blink nevű kísérletet (Raymond és mtsai., 1992) a vizuális feldolgozás ideiglenes elnyomásáról szól egy gyors, sorozatos vizuális bemutatási (RSVP) feladatban. A résztvevőket arra kérték, hogy azonosítsanak egy részben meghatározott betűt, majd ismerjenek fel egy teljesen meghatározott betűt.\nMiután az OpenSesame betöltötte a kért kísérletet, látható, hogy a az Áttekintő ablakszámos itemet tartalmaz (4.13). Ezek jelentik a kísérlet megvalósítását.\n\n\n\nÁbra 4.13: A beolvasott Attentional blink nevű kísérlet\n\n\nAnélkül, hogy bármi további információnk lenne a kísérletről, futtassuk le. Nyomjuk meg a Ctrl-R gyorsbillentyűt. Megjelenik egy dialógus doboz (4.14 ábra), amely a kísérleti személy azonosításáért felelős. Most az OK gombbal nyugtázzuk a dialógus dobozt, ugyanis nem éles szituációban vagyunk, a 0 azonosító megfelelő lehet.\n\n\n\nÁbra 4.14: Kísérleti személy azonosítása a kísérlet futtatása előtt\n\n\nA kísérlet elindulása előtt még egy Choose location for logfile (press 'escape' for default location) dialógusdoboz is megjelenik, ahol a korábban megadott 0 azonosítóhoz tartozó válaszállomány (subject-0.csv) számára egy könyvtárat kell találnunk. Mindig adjuk meg a mentés pontos helyét, ne léjünk ki az ESC billentyűvel. A Mentés gomb megnyomása után elindul a kísérlet. Próbáljuk ki, járjunk el az utasításoknak megfelelően.\n\n\n\n\n\n\nPróbáld ki\n\n\n\nAz Attentional blink nevű kísérletet csak egy a beépített kísérletek között, próbáljunk ki minél többet. Nyissunk meg egyet a Tools / Example experiments menüponton keresztül, majd futtassuk a Ctrl-R gyorsbillentyűvel, hajtsuk végre, majd nyissunk meg egy újat, és így tovább.\n\n\n\n\n4.2.2 A kísérlet elemei\nKorábban megbeszéltük, hogy a munka az OpenSesam-ban (és az Inquisit-ben) a következő lépéseket tartalmazza:\n\nA kísérletet leíró állomány megnyitása vagy létrehozása.\nA kísérletet leíró állomány szerkesztése.\nA kísérletet leíró állomány tesztelése.\nAdatgyűjtés az elkészült, kísérletet leíró állomány segítségével.\n\n1. A kísérletet leíró állomány megnyitása vagy létrehozása. Ez a lépés elengedhetetlen, hiszen a létrehozandó/szerkesztendő/futtatandó kísérletet természetesen meg kell nyitnunk. Ez egy létező .osexp állomány megnyitását, vagy egy új .osexp állomány létrehozását jelenti (Inquisit-ben .iqx). A szokásos menüpontok a File / Open vagy a File / New. A tanulási folyamatban beépített kísérleteket is használhatunk, így bepillanthatunk, milyen összetevőket tartalmaz egy komoly kísérlet. Épp ezt tesszük ebben a fejezetben. Más esetben azonban egy üres kísérlettel kezdünk, és magunk építjük fel a teljes kísérletet egyes elemeit, a blokkokat, kérdéseket stb. Ezt tesszük a következő fejezetben.\n2. A kísérletet leíró állomány szerkesztése. Az kísérlet létrehozása ebben a fázisban történik. Tipikus műveletek:\n\nItem átemelése a fogd és vidd eljárással az Item eszköztárból az Áttekintés ablakba.\nKattintással item kijelölése az Áttekintés ablakban és a kijelölt item szerkesztése a Tab ablakban.\n\n\n\n\n\n\n\nPróbáld ki\n\n\n\nNyissuk meg az Attentional blink nevű kísérletet a Tools / Example experiments menüponton keresztül. Tekintsük a az Áttekintés ablak tartalmát, amely a teljes kísérlet leírásáért felelős itemeket tartalmazza. Ha egy item fölé visszük az egeret, akkor egy Type és egy Description információ jelenik meg a tooltip-ben. Keressük meg a kapcsolatot az egyes itemek esetén az adott itemhez tartozó ikon alakja és a tooltip-ben lévő információ alapján: (1) az Item eszköztár elemeihez; (2) a Tab ablak fejlécében lévő információhoz.\n\n\nMiután egy vagy több példa kísérletet lefuttattunk, képet kaphattunk arról, milyen elemekből épül fel egy tipikus kísérlet. A legfontosabb elemek a következők:\n\ninstrukciós oldalak: tájékoztatjuk a kísérleti személy a kísérlet lefolyásáról, elmagyarázzuk, hogy pontosan mi lesz a dolga a kísérlet alatt\ninformációs oldalak (opcionális): a kísérleti személy a kísérlet során nyújtott teljesítményéről visszajelzést kap. Tipikusan a reakcióidőt és a helyes válaszok arányát közöljük.\nrészek: a kísérletben megkülönböztetünk gyakorló és éles részt. A gyakorló rész opcionális, de a legtöbb kísérletben szerepel. A gyakorló részben adott válaszokat többnyire nem értékeljük ki.\nblokkok: az egyes részekben (gyakorló és éles) a kérdések általában valamilyen terv szerint érkeznek a kísérleti személyhez. Ennek a kísérleti tervnek a szervezési egysége a blokk. Később látunk kísérleti terv megvalósítására példát, most fogadjuk el, hogy a kísérlet egyes részei blokkokból állnak.\nkérdések: a kísérlet legfontosabb egysége, hiszen az itt megjelenő ingerekre kérjük és tároljuk el a kísérleti személy válaszát. A kérdések blokkokba szerveződnek, és a blokkok adják a kísérlet gyakorló és éles részét.\ningerek: a kérdésekben megjelenő ingerek, amelyek lehetnek szöveges, kép, hang vagy videó (és animáció) jellegű ingerek.\nválaszok: a kérdésben a kísérleti személy válasza a megjelenő ingerre, tipikus a billentyűzet és az egér használata válaszadáshoz.\n\nOpenSesame-ban a kísérlet fenti elemei az Áttekintő ablakban jelennek meg. Ennek megfelelően vannak olyan itemek, amelyek az intsrukciós oldalak, az információs oldalak stb. kialakításáért felelősek. A 4.15 ábrán összekapcsoltuk az Áttekintő ablak tartalmát a kísérletet felépítő elemekkel. Az Attentional blink nevű kísérletet vettük alapul.\n\n\n\nÁbra 4.15: Az Áttekintó ablak tartalmának és a kísérletet felépítő elemeknek a kapcsolata\n\n\n\n\n\n\n\n\nPróbáld ki\n\n\n\nVálasszuk ki a 4.15 ábrán látható itemeket, és vizsgáljuk meg a Tab ablakban, hogyan szolgálhatják az itt látható egyes beállítások a kísérlet leírását.\n\n\n3\\. A kísérletet leíró állomány tesztelése. A kísérlet szerkesztése során időnként tesztelnünk kell a kísérletet, meg kell győződnünk arról, hogy minden az előzetes tervnek megfelelően került kialakításra. Ehhez a Run / Quick run menüpontot válasszuk ki, vagy használhatjuk a Ctrl+Shift+W gyorsbillentyűt is. Használhatjuk az eszköztár megfelelő ikonját is (4.16 ábra).\n\n\n\nÁbra 4.16: A kísérlet tesztelése\n\n\nA kísérlet a korábban látott módon lefut, de néhány, a teszteléshez nélkülözhető lépés kimarad. Például nem kell gondoskodnunk a válaszok tárolásáról, vagyis nem jelenik meg dialógus doboz a CSV állomány célkönyvtáráról. Továbbá, a kísérletbe beépített várakozási időket is figyelmen kívül hagyja a gyors futtatás funkció. A kísérletből az ESC billentyűvel tudunk kilépni.\n4. Adatgyűjtés az elkészült, kísérletet leíró állomány segítségével. Amennyiben ellenőriztük, és több körben teszteltük az kész kísérletet, akkor kezdődhet az adatgyűjtés. Kísérleti személyeket hívunk, és számukra is lefuttatjuk a kísérletet, ők pedig az instrukcióknak megfelelően megadják az egyes ingerekre a válaszukat. A kísérlet futtatásához Run / Run in window menüpontot válasszuk ki, vagy használhatjuk a Ctrl+R gyorsbillentyűt is (4.17 ábra . Használhatjuk az eszköztár megfelelő ikonját is (4.18 ábra).\n\n\n\nÁbra 4.17: Kísérlet futtatása\n\n\n\n\n\nÁbra 4.18: Kísérlet futtatása ikon segítségével\n\n\n\n\n\n\nRaymond, J. E., Shapiro, K. L., & Arnell, K. M. (1992). Temporary suppression of visual processing in an RSVP task: An attentional blink? Journal of Experimental Psychology: Human Perception and Performance, 18(3), 849–860. https://doi.org/10.1037/0096-1523.18.3.849"
  },
  {
    "objectID": "05_tutorial_01.html#az-opensesame-ről",
    "href": "05_tutorial_01.html#az-opensesame-ről",
    "title": "5  Tutoriál: A tekintet irányítása",
    "section": "5.1 Az OpenSesame-ről",
    "text": "5.1 Az OpenSesame-ről\nAhogy korábban említettük az OpenSesame egy olyan program, amely lehetővé teszi pszichológiai, neurológiai és közgazdasági kísérletek egyszerű fejlesztését. Különösen alkalmas pszichológus hallgatók számára tesztkészítésre, mert egy grafikus, kattintásra épülő felülettel rendelkezik. A haladóbb, programozási ismeretekkel rendelkező felhasználók számára pedig Python és JavaScript kódok beépítését teszi lehetővé."
  },
  {
    "objectID": "05_tutorial_01.html#a-kísérlet",
    "href": "05_tutorial_01.html#a-kísérlet",
    "title": "5  Tutoriál: A tekintet irányítása",
    "section": "5.2 A kísérlet",
    "text": "5.2 A kísérlet\nEbben a tutoriálban egy olyan kísérletet fogunk létrehozni, amelyet Friesen & Kingstone (1998) mutatott be. Ebben a kísérletben egy arcot középre helyezünk a képernyőn (5.1 ábra). Az arc vagy jobbra vagy balra néz. Egy célbetűt (F vagy H) a képernyő bal vagy jobb oldalán jelenítünk meg. A zavaró stimulus (az X betű) a képernyő másik oldalán jelenik meg. A feladat az, hogy minél gyorsabban jelezze a kísérleti személy, hogy a célbetű F vagy H. Kongruens állapotban az arc a célbetűt nézi. Inkongruens állapotban az arc a zavaró ingert (X) nézi. A hipotetikus eredmény szerint, a résztvevők gyorsabban reagálnak kongruens állapotban, mint inkongruensben, annak ellenére, hogy a tekintet iránya nem prediktív a cél helyzetére. Ez azt mutatja, hogy figyelmünket más emberek tekintete automatikusan irányítja, még olyan helyzetekben is, ahol ez nem szolgál semmilyen célra. (És még akkor is, ha az arc csak egy szmájli!)\n\n\n\nÁbra 5.1: Az ebben a tutoriálban megvalósítandó tekintet-irányítási paradigma (Friesen & Kingstone, 1998). Ez a példa egy olyan konkrét próbát (kérdést) mutat be, amely inkongruens állapotot jelöl. A szmájli a zavaró ingerre (X) néz, és nem a célra (F).\n\n\nA kísérlet gyakorló és kísérleti (éles) részekből áll. Vizuális visszajelzést kap a kísérleti személy minden gyakorló blokk után. Ezen túl, minden helytelen válasz esetén egy hangot fog hallani a kísérleti személy."
  },
  {
    "objectID": "05_tutorial_01.html#kísérleti-terv",
    "href": "05_tutorial_01.html#kísérleti-terv",
    "title": "5  Tutoriál: A tekintet irányítása",
    "section": "5.3 Kísérleti terv",
    "text": "5.3 Kísérleti terv\nA kísérleti terv részletes magyarázata ebben a videóban érhető el. Az OpenSesame kísérleteket a megvalósítás előtt érdemes alaposan átgondolni. Egy konkrét kísérleti terv alapján sokkal könnyebb felépíteni a kísérletet. Erre látunk példát ebben a videóban. Az OpenSesame megismerését a videó megtekintése nem befolyásolja, de a jövőbeni kísérleti tervek elkészítéséhez hasznos lehet."
  },
  {
    "objectID": "05_tutorial_01.html#lépés-hozzuk-létre-a-fő-szekvenciát",
    "href": "05_tutorial_01.html#lépés-hozzuk-létre-a-fő-szekvenciát",
    "title": "5  Tutoriál: A tekintet irányítása",
    "section": "5.4 1. lépés: Hozzuk létre a fő szekvenciát",
    "text": "5.4 1. lépés: Hozzuk létre a fő szekvenciát\nA OpenSesame elindítása után a Get started! oldal jelenik meg a Tab ablakban (5.2 ábra). Ha már korábban elindítottuk a programot, akkor a Ctrl+N gyorsbillentyűvel jeleníthetjük meg a kezdőoldalt.\n\n\n\nÁbra 5.2: Az OpenSesame kezdőképernyője\n\n\nA Get started! alatt látható a sablonok listája. Ezek a sablonok kényelmes kiindulópontot nyújtanak az új kísérletekhez. Ha már korábban hoztunk létre kísérletet, akkor a legutóbbi kísérletek megjelennek a Continue with a recent experimentalatt.\nMost kattintsunk a Default template gombra, ezzel egy minimális kísérleti sablonnal tudjuk elkezdeni a munkát. (Az Extended template jó kiindulópont lehet később a kísérletek számára, ugyanis ez már tartalmazza a próbák alapstruktúráját.)\nA sablon kiválasztása után, az Áttekintő ablakban megjelenik egy experiment nevú szekvencia, amely két további itemet tartalmaz: getting_started és welcome.\n\n\n\n\n\n\nVégezd el\n\n\n\nMivel nincs szükségünk ezekre az elemekre, töröljük a getting_started elemet az Áttekintés ablakban jobb kattintással az elemen, majd a Delete opció kiválasztásával. Ugyanígy töröljük a welcome elemet is. Az experiment szekvencia így üressé válik.\n\n\nA 5.3 ábrán látható az Áttekintés ablak tartalma a törlés után.\n\n\n\nÁbra 5.3: Az Áttekintés és a Tab ablak tartalma a két item törlése után\n\n\n\n5.4.1 Instrukciós oldalak hozzáadása\nA kísérlet elején egy instrukciós oldalt fogunk megjeleníteni a kísérleti személynek. Ehhez a form_text_display elemet fogjuk használni. A form_text_display elem egy olyan item, amely szöveget jelenít meg. Ezt az elemet fogjuk használni a kísérleti személynek szóló instrukciók megadására a kísérlet elején.\n\n\n\n\n\n\nVégezd el\n\n\n\nKattintsunk az experiment elemen az Áttekintés ablakban. Az item beállításai a Tab ablakban jelennek meg, ahol egy üres szekvenciát láthatunk. A fogd és vidd módszerrel helyezzünk egy form_text_display elemet az Item eszköztárból. A keresett item a Form csoportban található.\n\n\nAz Áttekintő ablak és a Tab ablak tartalma a 5.4 ábrán látható módon változott meg.\n\n\n\nÁbra 5.4: Az Áttekintés és Tab ablak tartalma instrukció hozzáadása után\n\n\n\n\n5.4.2 Ciklus és újabb szekvencia hozzáadása\nA gyakorló rész számára egy ciklust kell hozzáadnunk az experiment szekvenciához. Ehhez a loop elemet fogjuk használni. A ciklus elem egy olyan elem, amely egy másik elemet többször futtat. Ezt az elemet fogjuk használni a kísérlet gyakorló fázisához.\n\n\n\n\n\n\nVégezd el\n\n\n\nFogd és vidd módszerrel helyezzünk egy loop elemet az Item eszköztárból az experiment szekvenciába. Az új elemek mindig azon elem alá kerülnek, amelyre ráhúztuk őket. Tehát ha az új ciklust a korábban létrehozott form_text_display elemre húzzuk, akkor az ott fog megjelenni. Ha az új elemet rossz helyre húzzuk, később mozgatással könnyen átrendezhetjük őket.\n\n\n\n\n\nAz Áttekintés és Tab ablak tartalma ciklus hozzáadása után\n\n\nA ciklus önmagában nem csinál semmit. Mindig szüksége van egy másik elemre, amelyet futtat. Ezért ki kell töltenünk az új ciklus elemet egy másik elemmel. Ha a Tab ablakban megnézzük a ciklust, akkor egy figyelmeztető üzenet is megjelenik, mely szerint nincs ismétlendő elem a ciklusban.\n\n\n\n\n\n\nVégezd el\n\n\n\nA fogd és vidd módszerrel helyezzünk egy sequence elemet az Item eszköztárból a ciklus elembe. Egy felugró ablak jelenik meg, amely megkérdezi, hogy az új szekvenciát a ciklus elem után vagy bele szeretnénk-e helyezni. Válasszuk az Insert into new_loop lehetőséget.\n\n\n\n\n\nAz Áttekintés és Tab ablak tartalma szekvencia hozzáadása után\n\n\n\n\n5.4.3 Füzzünk hozzá egy új form_text_display elemet a gyakorló fázis végén\nA gyakorló rész után tájékoztatni szeretnénk a résztvevőt, hogy a valódi kísérlet el fog kezdődni. Ehhez szükségünk van egy újabb form_text_display elemre.\n\n\n\n\n\n\nVégezd el\n\n\n\nA fogd és vidd módszerrel helyezzünk el a ciklus után egy egy form_text_display elemet az Item eszköztárból\n\n\n\n\n\nAz Áttekintés és Tab ablak tartalma egy újabb instrukciós oldal hozzáadása után\n\n\n\n\n5.4.4 Az éles rész elkészítése\nAdjunk meg egy új ciklus elemet, amely tartalmazza a korábban létrehozott szekvenciát.\n\n\n\n\n\n\nVégezd el\n\n\n\nSzükségünk van egy ciklus elemre az éles fázisban, éppúgy, mint a gyakorló fázisban. Ezért húzzunk egy ciklus elemet az Item eszköztárból az utolsó form_text_display elemre.\n\n\n\n\n\nAz Áttekintés és Tab ablak tartalma egy újabb ciklus beszúrása után\n\n\nAz újonnan létrehozott ciklus (amelyet new_1_loop-nek nevezünk) üres, és egy szekvenciával kell kitölteni, éppúgy, mint az előzőleg létrehozott ciklust. Azonban mivel a gyakorló és az éles rész kérdései azonosak lesznek, így ugyanazt a szekvenciát kell használnunk. Ezért nem kell új szekvenciát az Item eszköztárból felhasználni, hanem újra felhasználjuk a meglévőt, azaz létrehozhatunk egy kapcsolt másolatot (Linked copy).\n\n\n\n\n\n\nVégezd el\n\n\n\nAhhoz, hogy a kapcsolt másolatot létrehozzuk, jobb gombbal kattintsunk az előzőleg létrehozott new_sequence elemen, majd válasszuk a Copy (linked) lehetőséget. Most kattintsunk jobb gombbal a new_1_loop elemen, és válasszuk a Paste lehetőséget. A felugró ablakban válasszuk az Insert into new_1_loop lehetőséget.\n\n\n\n\n\nAz Áttekintés és Tab ablak tartalma egy linkelt szekvencia beszúrása után\n\n\n\n\n5.4.5 Adjunk egy instrukciós oldalt a kísérlet végéhez\nAmikor a kísérlet befejeződik, el kell búcsúznunk a résztvevőtől. Ehhez szükségünk van egy új form_text_display elemre.\n\n\n\n\n\n\nVégezd el\n\n\n\nMenjünk vissza az experiment szekvenciához, és húzzunk egy form_text_display elemet az Item eszköztárból az new_1_loop elemre.\n\n\n\n\n\nAz Áttekintés és Tab ablak tartalma az utolsó instrukciós oldal beszúrása után\n\n\n\n\n5.4.6 Adjunk beszédes neveket az itemeknek\nAlapértelmezés szerint az új itemek létrehozás során kevéssé értelmes neveket kaptak, például new_sequence vagy new_2_form_text_display. Jó gyakorlat az elemeknek beszédes nevet választani. Ez sokkal könnyebbé teszi az kísérlet struktúrájának megértését. Ha szeretnénk, akkor minden elemhez hozzáadhatunk egy leírást is. Az elemek nevei alfanumerikus karakterekből és/vagy aláhúzásjelekből állhatnak.\n\n\n\n\n\n\nVégezd el\n\n\n\n\nVálasszuk ki az new_form_text_display elemet az Áttekintő ablakban, duplán kattintsunk a címre a Tab ablak tetején, és nevezzük át az elemet instructions-ra. (Az Áttekintő ablakban is elvégezhetjuk ezt, a gyorsbillentyű az F2).\nNevezzük át az new_loop elemet practice_loop-ra.\nNevezzük át az new_sequence elemet block_sequence-re. Mivel ezt az elemet kapcsolt másolattal lejjebb is felhasználtuk, a new_1_loop elem neve is automatikusan megváltozik. (Látjuk, hogy a kapcsolt másolatok használata milyen hatékony, mindig használjuk, ha ez lehetséges.)\nNevezzük át az new_1_form_text_display elemet end_of_practice-re.\nNevezzük át az new_1_loop elemet experimental_loop-ra.\nNevezzük át az new_2_form_text_display elemet end_of_experiment-re.\n\n\n\n\n\n\nAz Áttekintés és Tab ablak tartalma az utolsó instrukciós oldal beszúrása után\n\n\n\n\n5.4.7 Adjunk beszédes nevet az egész kísérletnek\nA kísérlet egészének is van egy címe és egy leírása. Kattintsunk a New experiment elemre az Áttekintő ablakban. A New experiment címet ugyanúgy átnevezhetjük, mint az elemeket.\n\n\n\n\n\n\nVégezd el\n\n\n\nNevezzük át a kísérletet Tutorial: Gaze cuing-re. Az elemek nevével ellentétben a kísérlet címe tartalmazhat szóközöket, és más írásjeleket is.\n\n\nAz Áttekintő ablakban az egész kísérlet így néz ki, mint a ?fig-osszefoglalo-01 ábrán.\n\n\n\nAz Áttekintés és Tab ablak tartalma az utolsó instrukciós oldal beszúrása után\n\n\nIdeje elmenteni a kísérletet. A gyorsbillentyű a Ctrl+S.\n\n\n\n\nFriesen, C. K., & Kingstone, A. (1998). The eyes have it! Reflexive orienting is triggered by nonpredictive gaze. Psychonomic Bulletin & Review, 5(3), 490–495. https://doi.org/10.3758/bf03208827"
  },
  {
    "objectID": "09_hivatkozas.html",
    "href": "09_hivatkozas.html",
    "title": "Hivatkozások",
    "section": "",
    "text": "Friesen, C. K., & Kingstone, A. (1998). The eyes have it! Reflexive\norienting is triggered by nonpredictive gaze. Psychonomic Bulletin\n& Review, 5(3), 490–495. https://doi.org/10.3758/bf03208827\n\n\nRaymond, J. E., Shapiro, K. L., & Arnell, K. M. (1992). Temporary\nsuppression of visual processing in an RSVP task: An attentional blink?\nJournal of Experimental Psychology: Human Perception and\nPerformance, 18(3), 849–860. https://doi.org/10.1037/0096-1523.18.3.849"
  }
]